## <span style="color: blue;">2025 Telovolana III</span>
# EKSODOSY
### 1. Fampahoriana: ny tontolon-kevitra sy ny fahaterahan'i Mosesy
Ary ny zanak'isiraely nisento noho ny fanompoany ka nitaraina; ary niakatra tany amin'Andriamanitra ny fitarainany <span style="color: blue;font-weight:bold">noho ny fanompoany</span>. Ary Andriamanitra nandre ny fitarainany dia nahatsiaro ny fanekeny tamin'i Abrahama sy Isaka ary Jakoba. Ary Andriamanitra nijery ny zanak'Isiraely ka nahafantatra azy.  
**Eks 2 : 23-25**


### 2. Ilay roimemy nirehitra
Ary hoy Jehovah: <span style="color: blue;font-weight:bold">Efa hitako</span> tokoa ny fahorian'ny oloko izay any Egypta ary efa reko ny fitarainany noho ny ataon'ny mpampiasa azy; eny fantatro ny alahelony dia efa nidina Aho izao hamonjy azy amin'ny tanan'ny egyptiana ka hitondra azy hiakatra hiala amin'izany tany izany ho any amin'izay tany soa sy malalaka; dia any amin'izay tany tondra-dronono sy tantely; any amin'ny tanin'ny Kananita sy ny Hetita sy ny Amorita sy ny Perizita sy ny Hivita ary ny Jebosita.  
**Eks 3 : 7,8** 

### 3. Fanombohana manano sarotra
Ary rehefa afaka izany, i Mosesy sy Arona dia nankao amin'i Farao ka niteny taminy hoe: Izao no lazain'i Jehovah Andriamanitry ny isiraely: Alefaso ny oloko mba hanao andro firavoravoana ho Ahy any an'efitra. Fa hoy Farao: <span style="color: blue;font-weight:bold">Iza moa Jehovah</span> no ekeko teny handefasako ny isiraely. Tsy fantatro Izay Jehovah ka tsy alefako ny isiraely.  
**Eks 5 : 1,2**

### 4. Ireo loza tany Egypta
Dia <span style="color: blue;font-weight:bold">nihamafy</span> ny fon'i Farao ka tsy mba nandefa ny zanak'isiraely izy, araka izay efa nampilazain'i Jehovah an'i Mosesy.  
**Eks 9:35**

### 5. Ny Paska
Ary raha hanontany anareo ny zanakareo hoe : Inona no anton'izao fanompoana ataonareo izao? dia holazainareo hoe : izao dia famonoana ny <span style="color: blue;font-weight:bold">Paskan'i Jehovah</span>, Izay nandalo ny tranon'ny zanak'isiraely tany Egypta, raha namely ny egyptiana Izy fa namonjy ny tao an-tranontsika. Dia niondrika ny olona ka nivavaka.  
**Eks 12:26,27**

### 6. Niampita ny Ranomasina Mena
Ary hoy Mosesy tamin'ny olona: <span style="color: blue;font-weight:bold">Aza matahotra</span> hianareo, mijanona fa ho hitanareo ny famonjen'i Jehovah izay hataony ho anareo anio. Fa ny Egyptiana izay hitanareo anio, dia tsy ho hitanareo intsony mandrakizay. Jehovah hiady ho anareo fa hianareo kosa hangina.  
**Eks 14:13,14**

### 7. Mofon'aina sy ranon'aina
Ary hoy Jehovan tamin'i Mosesy: Mandra-pahoviana no handavanareo tsy hitandrina ny didiko sy ny lalàko? Saino fa Jehovah no nanome anareo ny Sabata, koa izany no anomezany anareo <span style="color: blue;font-weight:bold">mofo ampy</span> ho indroa andro amin'ny andro fahenina; samia mitoetra eo amin'ny fitoerany avy hianareo, ka aoka tsy hisy hiala amin'ny fitoerany amin'ny andro fahafito. Dia nitsahatra ny olona tamin'ny andro fahafito.  
**Eks 16:28-30**

### 8. Ny fanekena tao Sinay
Hianareo efa nahita izay nataoko tamin'ny Egyptiana sy izay nitondrako anareo tamin'ny elatry ny voromahery ary ny nampankanesako anareo ho aty amiko. Koa ankehitriny, raha hihaino ny feoko tokoa hianareo ka <span style="color: blue;font-weight:bold">hitandrina ny fanekeko</span>, dia ho rakitra soa ho Ahy mihoatra noho ny firenena rehetra hianareo; fa Ahy ny tany rehetra. Dia ho fanjaka-mpisorona sy ho firenena masina ho Ahy hianareo.  
**Eks 19:4-6**

### 9. Miaina araka ny lalàna
Ary hoy Jehovah tamin'ny Mosesy: Izaao no lazaonao amin'ny Zanak'Isiraely: Hianareo efa nahita fa tany an-danitra no nitenenako taminareo. Koa <span style="color: blue;font-weight:bold">aza manao andriamanitra</span> volamena ho anareo ho fanampiko.  
**Eks. 20:22,23**

### 10. Ny fanekena sy ny mari-drafitry ny taberinakely
Dia tonga Mosesy ka nanambara tamin'ny olona ny teny rehetra izay nataon'i Jehovah sy ny fitsipika rehetra. Ary namaly indray miredona ny olona rehetra ka nanao hoe: Ny teny rehetra izay nolazain'i Jehovah dia <span style="color: blue;font-weight:bold">hataonay</span>.  
**Eks 24:3**

### 11. Fihemorana sy fanelanelanana
Ary Mosesy dia niverina ho ao amin'i Jehovah ka nanao hoe: Indrisy! Efa nanao fahotana lehibe ity firenena ity ka efa nanao andriamani-bolamena ho azy. Ary ankehitriny, <span style="color: blue;font-weight:bold">enga anie ka hamela</span> ny fahotany Hianao! Fa raha tsy izany, mifona aminao aho, vonoy eo amin'ny bokinao izay nosoratanao ny anarako.  
**Eks 32:31,32**

### 12. Mba ampahitao ny voninahitrao aho
Ary Jehovah nandalo teo anatrehany ka niantso hoe: Jehovah, Jehovah, <span style="color: blue;font-weight:bold">Andriamanitra mamindra fo</span> sy miantra, mahari-po sady be famindrampo sy fahamarinana, mitahiry famindramp o ho an'ny olona arivo mandimby, mamela heloka sy fahadisoana ary fahotana, kanefa tsy mety manamarina ny meloka, fa mamaly ny heloky ny ray amin'ny zanaka sy ny zafy hatramin'ny zafiafy sy ny zafindohalika.  
**Eks 34:6,7**

### 13. Ny tabernakely
Ary ny rahona nanarona ny trano-lay fihaonana, ary <span style="color: blue;font-weight:bold">ny voninahitr'i Jehovah nameno ny tabernakely</span> (...) Fa ny rahon'i Jehovah dia teo ambonin'ny tabernakely nony andro, ary nisy afo teo aminy nony alina, teo imason'ny tranak'Isiraely rehetra, tamin'ny nandehananany rehetra.  
**Eks. 40:34,38**

